*Ik schrijf dit als teamlid. Niet omdat ik toevallig vandaag de scrum master rol op me genomen heb. Echter, omdat ik die rol nu heb en en van plan ben om deze zo goed mogelijk in te vullen, bevat onderstaande ook informatie die daaraan gerelateerd is.*

Lieve Cheetah's,

Ik wil benadrukken dat ik gedreven ben om daadwerkelijk een goede invulling aan de rol van *scrum master* te gaan geven. Een echte invulling. Niet een surrogaat. Ik beschouw het niet als iets wat ik er *effe een paar maanden bij* ga doen totdat we iemand anders vinden. Mocht dit goed uitpakken dan sluit ik niet uit dat ik dit wil blijven doen mits ik het ook kan blijven combineren met ontwikkelwerk. Ik hou ervan om in de loopgraven te zitten.

Je zult al snel merken dat ik een behoorlijke duidelijke mening heb over hoe softwareontwikkeling hoort te verlopen. En ik ben ook niet bang om deze te ventileren. Naar het team maar zeker ook naar de wereld om het team heen. Ik weet wat het is om in het ontwikkelteam te zitten, ik weet hoe het is om owner te zijn en ik weet hoe het is om scrum master te zijn. Ik weet ook wel welke rol ik prefereer maar soms moeten we ons schikken naar de realiteit. 

Ik heb ook passie voor mijn vak, de mensen die erbij betrokken zijn en alles er om heen. En dat gaat vrij ver en vrij breed. Mijn hoop is dat ik een klein beetje van dat vuur gebruik om niet alleen het gevoel van vakmanschap, maar zeker ook de interesse in het vakgebied en alles wat er mee te maken heb in te brengen in zoverre dat al niet aanwezig is.

Voordat ik besloot om de overstap te maken heb ik voldoende informatie gekregen over het feit dat het niet makkelijk zou zijn. Het is als team ook niet makkelijk als er goeie mensen weggaan of rollen significant verschuiven. Het helpt ook niet dat je weer een *noob* zoals ik hebt die opnieuw ingewerkt moet worden in de grote hoeveelheid en diversiteit van projecten, tools en andere afhankelijkheden en eigenaardigheden die ontstaan zijn.

Daarnaast het feit dat we zoveel verschillende partijen binnen een sprint tevreden moeten stellen maakt het zeker niet makkelijk. Echter, ik denk dat we op dit gebied dingen een stuk anders - beter - kunnen gaan doen. Het zal wellicht even duren maar dit is met name een van mijn speerpunten omdat het duidelijk is dat dit een hoop onrust veroorzaakt op de manier hoe deze (waarschijnlijk vaak) conflicterende belangen afgehandeled worden. Dit zal niet langer meer zorg zijn van het ontwikkelteam. Het *kan en mag niet zo zijn* dat **het ontwikkelteam onder druk staat** omdat *stake holders* **conflicterende belangen** hebben. 

Mijn hoogste prioriteit is om me 100% te gaan inzetten voor meer rust voor jullie en een soepel verloop van elke sprint en daarnaast ook hopelijk voor een soort van meer positief teamgevoel (een zekere mate van een cynische tendens is merkbaar). Het feit dat we zoveel verschillende zaken hebben zou een probleem moeten zijn van mij, Jack, alle stake-holders, management etc. In ieder geval niet van jullie. Ik heb hierbij wel jullie hulp nodig. Als jullie niet meteen aangeven als er ergens een blokkade optreed dan is het voor mij lastig op tijd actie te ondernemen. 

Voor de duidelijkheid: een blokkade kan vele vormen hebben en is *nooit* een tekortkoming of iets waarop je afgerekend zult worden. Er zijn geen uitzonderingen. Alles wat tussen jou en het implementeren van een bepaalde feature staat is een blokkade. Dit kan van alles zijn en ik zou het waarderen als jullie mij ook de kans geven om deze voor jullie op te lossen. Als er zaken zijn die je niet met mij direct wil of kan bespreken, ga dan asjeblieft naar iemand die je wel vertrouwd die een probleem voor jou can *tackelen*.

Als ik naar mezelf kijk dan is het erg makkelijk om iedereen van dienst te willen zijn. En het is juist erg lastig om "nee" te zeggen en mensen door te verwijzen. Maar vaak zorgen allerlei externe impulsen voor een hoop storing binnen een sprint en het is belangrijk dat deze storingen zoveel mogelijk weggehouden worden bij het ontwikkelteam. Zij dienen te focus the hebben op de goals van de sprint. Ze zijn daar om dingen te bouwen, nieuwe dingen de bedenken en niet onbelangrijk: om elkaar te inspireren het juiste op de juiste manier te bouwen en daarbij samen nog wat te leren. Dan heb je niet alleen een team waar mensen graag deel uit van willen maken maar daarnaast schep je ook nog een stukje meerwaarde voor het hele bedrijf.

En dan kan het nog zo slecht gaan in een sprint, zolang je tegenvallers als team oppikt maar tegelijkertijd naar jezelf kijkt, als individu, wat jij kunt doen om ervoor te zorgen dat zulk soort tegenvallers niet of minder vaak optreden in de toekomst, of wat we als team kunnen doen. En als ze onvermijdelijk zijn, wat we kunnen doen om ze sneller aan te kunnen pakken. 

En ook, maar misschien wel het meest belangrijk: om altijd kritisch te zijn over het werk wat we af leveren en te streven naar een resultaat wat getuigt van vakmanschap. In dat geval, als we dat kunnen, dan weet ik zeker dat we als Cheetahs supertoffe dingen elke sprint beter kunnen gaan doen.

Ik wil benadrukken dat dit van **iedereen** optimisme, daadkracht, discipline en vakmanschap zal eisen. Op zijn minst. We zullen als team maar ook als individu moeten laten zien wat we waard zijn om waardevolle functionaliteit voor de klant af te leveren en enige impact binnen de organisatie te bewerkstelligen. Elke twee weken weer. 

Scrum is heel duidelijk over de verdeling van verantwoordelijkheden en ik ben voornemenens als scrum master ook een dusdanige stricte verdeling te bewerkstelligen. In goed overleg met jullie natuurlijk. Er zijn zeker zaken waarvan ik popel om die aan te pakken maar ik ga niet gelijk het hele bestaande proces omgooien. Ik ga er vanuit dat we daar als team wel een *modus operandi* in zullen vinden.

Ik het slechtste geval kunnen jullie als ontwikkelteam in rust werken aan de doelen van een sprint. Hopelijk kunnen we in ieder geval een klein deel van de tijd investeren in de *right way* en eventuele *technical debt* die opgebouwd is. In het beste geval krijgen we daar heel veel tijd maar daarvoor moet ik nog wel de kans krijgen om subtiel een beetje *rond te trappen*.

> When we take the position that it is not only the programmer's responsibility to produce a correct program but also to demonstrate its correctness in a convincing manner, then the above remarks have a profound influence on the programmer's activity: the object he has to produce must be usefully structured. &#8212; [Edsger W. Dijkstra](http://www.cs.utexas.edu/users/EWD/ewd02xx/EWD249.PDF)