*Ik schrijf dit als teamlid. Niet omdat ik toevallig de scrum master rol op me genomen heb. Echter, omdat ik die rol nu heb en en van plan ben om deze zo goed mogelijk in te vullen, bevat onderstaande ook informatie die daaraan gerelateerd is. Het was oorspronkelijk de niet de bedoeling om zo'n enorm lang verhaal te schrijven.*

Gutentag,

Dit was bedoeld as een relatief kort bericht om even uit te leggen wie ik ben en waar ik voor sta. Gezien de recente ontwikkelingen ben ik wel behoorlijk van het geplande pad afgeweken om uit te leggen hoe ik van plan ben om (in eerste instantie) invulling te geven aan mijn rol als *srum master*. Spoiler: ik wil meer rust en het ontwikkelteam zo veel mogelijk ontzien van ruis.

Mijn doel nu is om daadwerkelijk een goede invulling aan de te gaan geven. Hopelijk een echte invulling. Niet een surrogaat. Ik beschouw het liever niet als iets wat ik er *effe bij* ga doen totdat we iemand anders vinden. Op die manier zit ik niet in elkaar en dus ben ik zeker van plan om mijn best te gaan doen.

Je zult wellicht merken dat ik een behoorlijke duidelijke mening heb over hoe softwareontwikkeling hoort te verlopen. En ik ben ook niet bang om deze te ventileren en kan daarin ook soms vrij bot zijn. Naar het team maar zeker ook naar de wereld om het team heen. Ik weet wat het is om in het ontwikkelteam te zitten en zou het tof vinden als ik ook nog gewoon daarvan onderdeel kan blijven.

Voordat ik besloot om de overstap te maken heb ik voldoende informatie gekregen over het feit dat het niet makkelijk zou zijn. Het is als team ook niet makkelijk als er goeie mensen weggaan of rollen significant verschuiven. Het helpt ook niet dat je weer een *noob* zoals ik hebt die opnieuw ingewerkt moet worden in de grote hoeveelheid en diversiteit van projecten, tools en andere afhankelijkheden en eigenaardigheden die ontstaan zijn. Het is natuurlijk ook complex omdat de diversiteit van werkzaamheden en projecten binnen een sprint zo groot is. Tot slot hebben we ook nog afhankelijkheden met twee andere teams en die zorgen natuurlijk ook voor meer frictie in het ontwikkelproces dan strict noodzakelijk.

Het feit dat we zoveel verschillende zaken hebben zou voornamelijk een probleem moeten zijn van scrum master, PO, KPO'ers en weet ik veel wie allemaal zoals andere stake-holders, management etc. In ieder geval niet van het ontwikkelteam. Alhoewel we als ontwikkelteam natuurlijk wel een belangrijke bijdrage te leveren hebben in de communicatie en samenwerken met andere teams en zeker ook hoe we op een gedreven manier omgaan met de diversiteit van uitdagingen die op ons af komt. 

Als we met zijn allen nadenken, niet alleen over wat er binnen de organisatie moet veranderen, maar vooral ook wat wij zelf al kunnen doen binnen de organisatie om een voorbeeld te zijn dan wordt het een stuk makkelijker om echte verandering te veroorzaken. Ik realizeer dat hierin een soort van paradox schuilt maar daar gaan we met een beetje creativiteit wel uit komen.

Als ik naar mezelf kijk dan is het erg makkelijk om iedereen van dienst te willen zijn. En het is juist erg lastig om "nee" te zeggen en mensen door te verwijzen. Maar vaak zorgen allerlei externe impulsen voor een hoop storing binnen een sprint en het is belangrijk dat deze storingen zoveel mogelijk weggehouden worden bij het ontwikkelteam. Het ontwikkelteam dient de focus te hebben op de goals van de sprint. Ze zijn daar om dingen te bouwen, nieuwe dingen de bedenken en niet onbelangrijk: om elkaar te inspireren het juiste op de juiste manier te bouwen en daarbij samen nog wat te leren zodat ze de volgende sprint zaken nog beter aan kunnen pakken.

En dan kunnen er allerlei onvoorziene of zelfs frustrerende zaken opduiken, zolang we tegenvallers als team oppikken maar tegelijkertijd naar onszelf kijken, wat we als individu eraan kunnen doen om te zorgen dat zulk soort tegenvallers niet of minder vaak optreden in de toekomst, of wat **je als individu kunt doen om het team te helpen** dan heb ik goeie hoop dat het alleen maar beter kan worden.

En ook, maar misschien wel het meest belangrijk: om altijd kritisch te zijn over het werk wat we af leveren en te streven naar een resultaat wat getuigt van vakmanschap. In dat geval, als we dat kunnen, dan weet ik zeker dat we als Cheetahs supertoffe dingen elke sprint beter kunnen gaan doen.

Dit zal van ons allen optimisme, daadkracht, discipline en vakmanschap vereisen. Op zijn minst. We zullen als team maar ook als individu moeten laten zien wat we waard zijn om waardevolle functionaliteit voor de klant af te leveren en enige impact binnen de organisatie te bewerkstelligen. Elke twee weken weer. 

> When we take the position that it is not only the programmer's responsibility to produce a correct program but also to demonstrate its correctness in a convincing manner, then the above remarks have a profound influence on the programmer's activity: the object he has to produce must be usefully structured. &#8212; [Edsger W. Dijkstra](http://www.cs.utexas.edu/users/EWD/ewd02xx/EWD249.PDF)