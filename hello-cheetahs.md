Ik schrijf dit als teamlid. Niet omdat ik toevallig vandaag de scrum master rol op me genomen heb. Echter, omdat ik die rol nu toch heb en van plan deze zo goed mogelijk uit te voeren bevat onderstaande ook informatie die daarop betrekking heeft.

* Ik zit niet alleen in jullie team omdat ik snel kan typen en behoorlijk wat van programmeren en softwareontwikkeling weet. Ik heb ook passie voor mijn vak, de mensen die erbij betrokken zijn en alles er om heen. En dat gaat vrij ver en vrij breed. Mijn hoop is dat ik een klein beetje van dat vuur gebruik om niet alleen het gevoel van vakmanschap, maar zeker ook de interesse in het vakgebied en alles wat er mee te maken heb in te brengen.

* Voordat ik besloot om de overstap te maken heb ik voldoende informatie gekregen over het feit dat het niet makkelijk zou zijn. Het is als team ook niet makkelijk als er goeie mensen weggaan of rollen significant verschuiven. Het helpt ook niet dat je weer een noob zoals ik hebt die opnieuw ingewerkt moet worden. 

* Daarnaast het feit dat zoveel verschillende partijen binnen een sprint tevreden moet stellen maakt het zeker niet makkelijk. Echter, ik denk dat we op dit gebied zeker dingen een stuk anders - beter - kunnen gaan doen. 

* Mijn hoogste prioriteit is om me 100% te gaan inzetten voor meer rust voor jullie en een soepel verloop van elke sprint en daarnaast ook hopelijk voor een soort van meer positief teamgevoel. Het feit dat we zoveel verschillende zaken hebben zou een probleem moeten zijn van mij, Jack, alle stake-holders, management etc. In ieder geval niet van jullie. Ik heb hierbij wel jullie hulp nodig. Als jullie niet meteen aangeven als er ergens een blokkade optreed dan is het voor mij lastig op tijd actie te ondernemen. 

Voor de duidelijkheid: een blokkade kan vele vormen hebben en is *nooit* een tekortkoming of iets waarop je afgerekend zult worden. Er zijn geen uitzonderingen. Alles wat tussen jou en het implementeren van een bepaalde feature staat is een blokkade. Dit kan van alles zijn en ik zou het waarderen als jullie mij ook de kans geven om deze voor jullie op te lossen. Als er zaken zijn die je niet met mij direct wil of kan bespreken, ga dan asjeblieft naar iemand hogerop zodat ik (indien nodig) daar ook op tijd op de juiste manier op aangesproken kan worden.

Als ik naar mezelf kijk dan is het erg makkelijk om iedereen van dienst te willen zijn. En het is juist erg lastig om "nee" te zeggen en mensen door te verwijzen. Maar vaak zorgen allerlei externe impulsen voor een hoop storing binnen een sprint en het is belangrijk dat deze storingen zoveel mogelijk weggehouden worden bij het ontwikkelteam. Zij dienen te focus the hebben op de goals van de sprint. Ze zijn daar om dingen te bouwen, nieuwe dingen te bedenken en niet onbelangrijk: om elkaar te inspireren het juiste op de juiste manier te bouwen en daarbij samen nog wat te leren. Dan heb je niet alleen een team waar mensen graag deel uit van willen maken maar daarnaast schep je ook nog een stukje meerwaarde voor het hele bedrijf.

En dan kan het nog zo slecht gaan in een sprint, zolang je tegenvallers als team oppikt maar tegelijkertijd naar jezelf kijkt, als individu, wat jij kunt doen om ervoor te zorgen dat zulk soort tegenvallers niet of minder vaak optreden in de toekomst, om altijd kritisch te zijn over het werk wat jij en je collega's af leveren. In dat geval, als we dat kunnen, dan weet ik zeker dat we als Cheetahs supertoffe dingen elke sprint beter kunnen gaan doen. 

Dit zal van iedereen een stukje discipline en vakmanschap zal eisen.