# 2017-04-05
Wow ik schrok wel toen ik zag hoe lang het al weer geleden was sinds de
laatste *sexy gist* en ik dacht zo van: het mag wel weer eens.

Er zijn twee delen deze keer: het objectieve (in hoeverre mogelijk vanuit
subjectief perspectief) en het subjectieve (in hoeverre mogelijk vanuit
een objectief perspectief).

# Objectief
En dan kijk ik voornamelijk even naar vandaag en afgelopen sprint (of 
twee/drie) en eerst even naar mezelf. TreeWatch heb ik absoluut onhandig
georganiseerd. De investering om kennis aan Berry over te dragen bleek 
absoluut onhandig. Ik kan ook niet ontekkennen dat ik met dit project 
naar meer gestreefd heb dan eigenlijk haalbaar en noodzakelijk was gezien 
het budget en wensen. 

Het laatste wat ik wilde was een nieuwe CZAV. Helemaal al niet omdat 
TreeWatch veel potentie heeft. Niet alleen op functioneel maar ook op technisch 
vlak. En daarnaast is het ook gewoon een supertof domein om problemen in 
op te lossen waarmee je allerlei gebieden raakt. Van geometrie (wiskunde yay!) 
tot aan het verwerken van ouderwetste binaire bestanden. Byte voor byte volgens
een specificatie die meer als 30 jaar oud is maar nog steeds exact klopt met
de shapefiles die we van onze gebruikers (Fleuren in dit geval) aangeleverd
krijgen. Hoe vet is dat?!

Zoals je kunt lezen passioneerd met name dat project me enorm. Ik dacht door
alles naar me toe te trekken het wel effe te fixen maar dat viel tegen. Dat zal
ik niet snel nog een keer meer doen. Het spijt me enorm dat ik jullie niet 
eerder betrokken heb.

Wat betreft Twinfield verwijt ik mezelf die maildiscussie met Jan. Dat was 
absoluut niet nodig geweest en ik had mijn oorspronkelijke reactie ook nooit
in zo'n gemoedstoestand mogen versturen. Dat was erg *lelijk* zoals de meer
doorgewinterde Cheetahs zeggen.

Wellicht dat juist hierdoor het ook voor teamleden lastig werdt om de
resterende werkzaamheden over te nemen. Ik had deze kunnen overdragen maar heb
dat niet gedaan en verwijt dat mijzelf. Ik verwijt het team een klein beetje 
dat ze niet proactief hier mee aan de haal gegaan zijn een een klein beetje een
afwachtende houding aangenomen hebben (er was toch een doel aan gekoppeld). 

Uiteindelijk baalde ik zelf nog het meest dat het mijn schuld was dat het voor 
een teamlid onmogelijk werdt om zijn doel te behalen. En ook wel een beetje het 
feit dat juist deze keer aestethiek, pragmatisme in de weg stond. 

Zover ik weet was het geimplementeerde gedrag correct maar de manier 
waarop het geimplementeerd was niet. Dat deze implementatie herzien moet worden 
kan ik begrijpen. Sterker nog - ik was er zelf ook niet echt tevreden over. Maar 
zeker gezien hoe zeer sommige klanten staan te springen om sommige aanpassingen 
denk ik dat we hier misschien beter af waren geweest met een stukje realisme en 
niet zozeer idealisme. Volgens mij hadden we de review ter harte moeten nemen 
en meteen moeten implementeren voor de **volgende** oplevering.

In dit geval is (volgens mijn beperkte inzicht) de keuze niet eens aan de klant
voorgelegd.  Er is *voor* ons binnen *onze* organisatie gekozen om de 
**functionele** acceptatie niet door te laten gaan op basis van **technische** 
gronden. Of dat uiteindelijk terecht is zal de toekomst moeten uitwijzen.

# Subjectief
Ik was stiekem al een beetje subjectief hierboven (wist dat ik het niet kon laten).
Dus ik hou het (relatief) kort.

Mocht ik hieronder iets zeggen wat negatief overkomt, laat me vooropstellen dat ik 
van de Cheetahs hou. Ik hou van de dynamic, ik hou van de gein (en ongein) en ik 
hou er ook zeker van om me af en toe een *menneke* te voelen als er weer eens gek 
gedaan wordt. Dat soort dingen zijn echt super tof. 

Ik moet zo vaak enorm lachen om de gekke bekken, de opmerkingen, de verzuchtingen 
en ook zelfs het soms ietwat irritante *head-bopping* van Fab en Tein. Op een
bepaalde manier is zelfs ook dat wel weer enorm grappig dus stop hier vooral niet
mee omdat ik daar heel soms wellicht door afgeleid wordt! Vele malen vaker is het
gewoon ook superkomisch om te zien.

Ik stel me zo altijd voor dat er twee jonge Cheetahs in het hoge gras zitten en je 
af en toe zo hun kopjes erboven uit ziet steken terwijl ze elkaar een beetje aan het 
uitdagen zijn. Vanuit zo'n perspectief gaat je hart toch gewoon smelten of niet dan?

Afgezien van allerlei zaken die ik hierboven al beschreven heb, waar ik als ontwikkelaar 
enorm van baal is dat we deze sprint dus eigenlijk helemaal niets gaan doen. Op een of 
anderemanier hebben we het voor elkaar gekregen om, wat is het, zo'n 180 uur van de ~220
aan *niet ontwikkelwerk* op te laden. Of daar lijkt het een beetje op.

Laat me duidelijk zijn - dat rekenen ik ons niet aan. Tenminste, niet helemaal. Maar
stiekem ook wel een beetje.

Ik zit hier, en waarschijnlijk meer van jullie mee in mijn maag. 

> Ik vind het ook absoluut niet handig dat er nu bijvoorbeeld al die opleveringen 
als PBI opgetakeld zijn. Het kostte me al behoorlijk veel moeite om ze in de gaten te 
hoouden en nu zijn ze wat mij betreft nog moeilijker om in de gaten te houden. Terwijl 
er toch van ons verlangt wordt dat *we hier naar uitleven* is dit nu voor mij lastiger. 

Maar dat terzijde.

Ik wil zelf van al die opleveringen af. Dat is wat mij betreft als ontwikelaar absoluut
de grootste verspilling van tijd ooit. Wat dat betreft doen we wat mij betreft echt een
paniekdansje en is de prioriteit behoorlijk *dynamisch* van aard. Met andere woorden: de
klant met de grootste tranen of dreigementen wordt het eerst bediend. In plaats van te
te kijken naar harde euros, toegevoegde waarde, toekomst, betaalbaarheid en haalbaarheid 
wordt is het zoals ik het zie: *karten* in het donker:

> We zien de bochten niet maar als er iemand vanaf de zijlijn een schreeuw geeft dan 
sturen we gewoon al naar gelang degene die het meest overtuigend schreeuwt.

Ik heb daarnaast ook stevig op de weinig inhoudelijke maar meer rituele manier waarop
we onze taken inschatten tijdens de planningssessie. Toegegeven, ook deze keer was er
niet voldoende tijd voor ons om onze taken op inhoud in te schatten. Het leek er af en
toe op alsof we twee mogelijkheden hadden:

* Weet niet precies: 2-4 uur analyse, 2 uur nazorg, 2 uur testen
* Weet wel ongeveer: 4-8 fixen, 2 test

Of ongeveer in die strekking. Soms wat nazorg hier en daar. 

Sterker, er was zoveel nazorg dat ik me afvraag of dat ik nu opeens in de thuiszorg 
werk en of ik dat potentieel als ervaring op mijn CV bij kan schrijven. 

> Holy *nazorg* Batman!

Het is allemaal leuk en aardig om wat buffer her en der te hebben maar af en toe heb ik het 
gevoel dat we straks ook nog opstarten, uitklappen van laptop en dergelijke aan het inschatten 
zijn en als taken op ons bord hebben hangen. Ik het goed om taken op te splitsen als je daar ook 
een zinnige opslitsing in weet te maken. Wij zitten hier niet voor de zaak te plannen maar voor 
onszelf. Als we deze sessies niet meer inhoud kunnen geven dan kunnen we beter een dag besteden
een een script wat al naar gelang van de TFS tags de taken voor de PBI's genereerd. 

Met andere woorden: als onze planningsessies leiden tot een abstracte invulling van de taken 
zonder inhoud en gewoon gebaseerd op een ritueel waarvan we allemaal weten dat het eigenlijk 
een beetje gebakken lucht is dan denk ik: dat is tijdverspilling.

Nogmaals - dit rekening ik ons niet zozeer aan maar is een subjectieve observatie. Ik kan het heel
goed mis hebben maar zoals deze sprint er nu uit ziet dat voelt niet goed.

# Finale
Kort: jullie zijn fantastisch en ik zou absoluut niet meer weg willen bij Cheetahs. Maar ik 
denk dat we wel binnenkort even een paar grenzen moeten gaan trekken over wat we wel en niet
kunnen, willen en moeten doen. Zeker als het op releases aan komt. Ik realiseer me dat we te
maken hebben met diverse projecten en inherent ook relatief veel releases. Wat kunnen we
hieraan doen?

## Minder opleveringen
Het aantal releases wat we nu hebben dat kan gewoon echt niet. Onze sprints zijn twee
weken maar onze releases zijn blijkbaar al binnen een dag getest waardoor er vaak een
acceptatie als productie release in dezelfde sprint zitten. En dat is nog maar voor een
enkel project en nog afgezien van het hele gebeuren eerst maar eens fatsoenlijk op de
systeem-test (ST) omgeving te krijgen (wat vaak ook nog wel een crime kan zijn want wie
weet heb je per ongeluk een dependency die weer eens erges ontbreekt).

Er wordt van ons verlangt dat we naar opleveringen toe leven en dat we daar ook een zekere
passie voor tonen. Echter, als je 6 x 2 en nog wat andere ST opleveringen te gaan hebt adn 
wordt het toch wel erg lastig om je echt fanatiek in te zetten voor een oplevering.

Ik hoor erg graag hoe jullie er over denken maar al die opleveringen kan ik niet meer
helder bijhouden. Ik heb persoonlijk niet meer een overzicht over waar de afhankelijkheden
zitten en op dit moment zie ik alleen maar een berg opleveringen en zogenaamde "nazorg" en 
ik vraag me serious af of we deze sprint uberhaupt nog wel ergens zogenaamde *business value*
op gaan leveren.

## Opleveringen op gezette tijden
Ik vind dat wij als team, voor elke klant, afhankelijk van hoe hoog hij of zij kan springen
een schema op moeten zetten. Waarin we bijvoorbeeld simpel zeggen: UKBO heeft elke 4 weken een
*slot* waarin we potentieel een oplevering doen. Als iets elke keer een paar uur kost om uit 
te leverern dan moeten we dat niet zomaar toezeggen.

Ik denk dan ook dat er vanuit de organisatie ook never en te nooit nie datums gecommuniceerd
moeten worden voordat we zelf 500% overtuigd zijn dat iets klaar is. Op het moment dat je
zoiets specifieks als een datum communiceerd verwacht de ontvangede partij dat alles eigenlijk
klaar is maar dat er gewoon iemand op de knop moet duwen. Als er ook maar een greintje
onzekerheid is dat er problemen kunnen ontstaan moet je *silent* life gaan, potentieel met een 
tijdelijk overgangs eindpunt maar zeker geen datum naar de klant communiceren. 

Wat mij betreft, zodra je met zekerheid communiceert ben je zeker. Wij als ontwikkelteam 
willen wat dat betreft best eerlijk zijn maar als er achter onze rug om al zaken met de 
klant afgesproken zijn dan voelen we toch uiteindelijk de druk om zaken toe te zeggen die
we niet waar kunnen maken.

Het is een lastig parket. Zoals onze wijze product owner vandaag reeds opmerkte:

> Onder druk wordt alles vloeibaar.

En ik heb het gevoel dat we nu wel erg vloeibaar zijn.

