# scrum
In het ideale geval is het team de belichaming van:

* Toewijding
* Moed
* Focus
* Openheid
* Respect

Het team bestaat uit een *product owner*, het ontwikkelteam en een *scrum master*. 

# product owner
De product owner is verantwoordelijk voor het bijhouden van de *product backlog*. Dit omvat:

* Backlog items duidelijk verwoorden
* De volgorde (prioriteit) bepalen
* Ervoor zorgen dat de backlog voor iedereen duidelijk en toegankelijk is
* Ervoor zorgen dat iedereen de items in het backlog voldoende begrijpt

Dat wil niet zeggen dat de product owner deze taken ook allemaal zelf uit dient te voeren. Het is gebruikelijk dat een (groot) deel van de taken gedelegeerd worden aan het ontwikkelteam maar de product owner blijft wel eindverantwoordelijk.

De product owner is een persoon en geen commitee. Het is goed mogelijk dat de product owner een vertegenwoordiger is de belangen van een commitee maar desalnietemin zullen alle wijzigingen aan de backlog via de product owner moeten gaan. 

De product owner rol kan alleen maar succesvol uitgevoerd worden als de hele organisatie respect heeft voor zijn of haar beslissingen. Niemand behalve de product owner mag het ontwikkelteam andere eisen of acceptatiecriteria opleggen en niemand van het ontwikkelteam mag instructies aannemen van iemand anders als de product owner.

# ontwikkelteam
Het ontwikkelteam is zelf-organizerend. Dat wil zeggen, ze krijgen vanuit de organisatie de ruimte en verantwoordelijkheid om zelf hun werk te organiseren.

Het team heeft de volgende eigenschappen:

* Niemand vertelt het team hoe ze de items van het backlog omzetten naar potentieel opleverbare functionaliteit (*increment*).
* Alle vakkundigheid die nodig is om binnen een sprint potentieel opleverbare functionaliteit te realiseren zijn binnen het team aanwezig.
* Binnen het team zijn er geen andere titels behalve "ontwikkelaar". Er zijn geen uitzonderingen.
* Binnen het team zijn er geen sub-teams. Er zijn geen uitzonderingen.
* Het kan heel goed zijn dat er binnen het ontwikkelteam mensen zijn die meer of minder specialistisch zijn in een bepaald gebied. Echter, de eindverantwoordelijkheid ligt ten allen tijde bij het ontwikkelteam in zijn geheel.

# scrum master
De *scrum master* is er verantwoordelijk voor dat het scrum proces begrepen en uitgevoerd wordt. Daarnaast zorgt de scrum master er ook voor dat **mensen van buiten het team** begrijpen welke interacties wel en niet nuttig zijn.

De scrum master is op de volgende manieren in dienst van de product owner:

* Manieren vinden en mee denken over het effectief beheren van de backlog.
* Het team helpen om duidelijke en bondige backlog items op te stellen.
* Begrijpen hoe planning werkt in een emperische omgeving (daar waar zaken vaak proefondervondelijk tot stand komen).
* Ervoor zorgen dat de product owner weet hoe de backog opgesteld moet worden om het maximale uit een sprint te krijgen.
* Begrijpen wat het betekend om *agile* te zijn en dat ook beoefenen.
* Het faciliteren van *scrum events* indien gevraagd of nodig.

De scrum master staat op de volgende manieren in dienst van het team:

* Het coachen van een team in zelf-organisatie en *cross-functionality*.
* Het helpen van het ontwikkelteam om hoogwaardige producten af te leveren.
* Het wegwerken van blokkades die in de weg staan van het ontwikkelingteam.
* Faciliteren van scrum events.
* Het coachen van het ontwikkelteam in organisatorische omstandigheden waarin scrum nog niet volledig begrepen en/of geadopteerd is.

De scrum master staat ook in dienst van de organisatie op de volgende manieren:

* Leiding nemen in het adopteren van scrum binnen de organisatie
* De implementatie van scrum binnen de organisatie plannen
* Werknemers en *stake holders* helpen begrijpen hoe productontwikkeling in een empirsche omgeving werkt.
* Verandering teweegbrengen die de effectiviteit van scrum binnen de organisatie vergroot.
* Samenwerken met andere scrum masters om het succes van de implementatie van scrum binnen de organisatie te vergroten.