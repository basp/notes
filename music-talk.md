# Historie
Dit praatje heeft nogal een heftige inhoud van electronische muziek dus bij deze gewaarschuwd! 

Ik ben opgegroeid in een echte nerd cultuur - ik besefte dat echter pas 25 jaar later.

Toen ik 6/7 jaar was kocht mijn pa een C64. Daar kon ik als klein manneke niet zo heel veel mee op dat moment maar op een of andere manier was ik wel verknocht aan het apparaat. Ik vond het leuk om met Doctor Why te praten (een vorm van Elisa). En met name het typen - ik vond het toen al heerlijk om te typen. Als je het goed kunt is het vergelijkbaar met het bespelen van een instrument in bepaalde opzichten. 

Ik ben motorisch niet de sterkste, nooit geweest maar ik kan wel een behoorlijk potje typen en ik ben blij dat mijn ouders me toendertijd aangemoedigd en ook wel een beetje gepushed (soms to huilen aan toe) hebben om die typecursus te voltooien. Daar pluk ik nu 16 uur per dag de vructhen van.

Die C64 werdt uiteindelijk al weer snel verkocht omdat mijn pa er genoeg van had om elke keer met die bandjes te gaan lopen neuzelen. We hadden toen een paar bandjes en een notebook met daarin allerei posities waarop de verschillende programmas en spelletjes stonden. En natuurlijk staat programma *foo* niet op 164 maar op 164.2 en dat was altijd een hoop geneuzel. Ik neem het mijn pa niet kwalijk maar hij had eigenlijk gewoon een disk drive moeten kopen.

Jaren later kregen we via de buurtvereniging waar mijn moeder secretaresse was een computer ter beschiking. Ik weet niet eens meer wat het precies was maar ik weet nog wel dat iemand het een goed idee vond om letterlijk **al** zijn bestanden in de root `C:\` directory te plaatsen. Op dat moment wist ik niet veel beter maar gezien dat ik het nog zo goed weet moet het toen al een vreemd *onderbuik* gevoel opgeroepen hebben. Hij had ook *Hercules* graphics. Een video kaart die toen al eigenlijk helemaal buiten de toon viel. Dat merk heeft me nog lang achtervolgd.

Het meest interessante programma in die tijd was wellicht WordPerfect en/of DBase die ik allebei gelukkig kon draaien. Daarnaast natuurlijk ook een hele hoop spelletjes zoals de Sierra adventures en legendarische Prince of Persia. Wij hadden gedurende een bepaalde tijd ook zo'n hippe papieren strip boven op het toetsenbord geplakt met daarop alle F-X commandos die je met WP kon uitvoeren.

Nog een paar jaar later kregen we eindelijk onze eerste echte eigen *moderne* computer. Een 386DX40. Een 40Hz processor met hippe FP instructies en maar liefst 32 bits integers. Er was toendertijd altijd een soort van discussie gaande over wat nu beter was. Een 386DX of een 486SX? Ik weet het eerlijk gezegd nog steeds niet maar ik weet wel dat ik eigenlijk een 486DX had moeten hebben want toen wij die 386 kregen was die eigenlijk al op zijn retour.

Desalnietemin heb ik daar jaren leuk mee gespeeld.

Tegelijkertijd had ik eigenlijk ook gedurende al die tijd de beschikking over in ieder geval een console. Dus qua gaming speelde ik daar voornamelijk op. Dankzij ons mam die ook enthousiaast was, was ik een van de eerste in het dorp met een NES en doordat ik de bschikking had over zo'n apparaat gaf me dat een hoop mogelijkheden. Niet alleen qua inspiratie maar ook op sociaal vlak. Ons mam en ik reden elke twee weken op en neer naar vlijmen om weer wat nieuwe spelletjes te huren want 130 gulden was toch wel prijzig voor een game (daar schrokken we erg van).

Mede dankzij ons mam had ik uiteindelijk nog zo'n 30 games ofzo want ze kon het ook niet laten om er af en toe eentje mee te brengen. En ze had goeie smaak - zonder haar had ik Metal Gear niet zo vroeg leren kennen.

# Terug naar iets minder vroeg
Later ging ik trombone spelen, heb dat behoorlijk lang gedaan maar vond het uiteindlijk te fysiek intensief. Toen ik dat eenmaal afgezworen had kon ik me richten op mijn passie. Electronische muziek.

# Demos
Toen we de 386 hadden kwamen soms vrienden en voornamelijk **PC Format** CD'tjes voorbij waarop fantastische programma's stonden. Ik vond al die shareware en speldemos niet zo veel aan maar al die *demos* spraken mij enorm aan.

Hier heb je een stelletje mensen die geinteresserd zijn in tech. Zij hebben allemaal een paar kunstjes en als team maken ze prachtige dingen. Sommige mensen kunnen zich wellicht herinneren hoe er voor veel gekraakte spellen best coole loaders zaten met een muziekje en een text scroller.

Om even een perspectief te plaatsen... Hier hebben we **Fairlight**. Een crew die erg oud is (jaren 80) met een intro voor een game die ze *gekgraakt* hebben:

https://www.youtube.com/watch?v=78D9MwLPidw

En hier is Fairlight anno 2017 op een moderner platform:

https://www.youtube.com/watch?v=xCbMppm2A6U

In Europa was het bedrijfsleven voornamelijk aan het uitvechten of ze Algol, Fortran of Cobol moesten gebruiken. Of misschien dat hippe Smalltalk dat ooit veelbelovend leek maar toen in de vergetelheid is geraakt. Lisp is leuk maar al die haakjes.

Maar dat weerhield groepjes enthuosiastelingen er niet van om toch samen echt hele coole dingen te maken. 

https://www.youtube.com/watch?v=VjYQeMExIwk (1992)
https://www.youtube.com/watch?v=rFv7mHTf0nA (1993)

Het was rond die tijd dat ik ook zelf muziek begon te maken. Eerst met FT en later FT2 dankzij de **Triton** crew en uiteindelijk via FL Studio waarnee ik de twee werelden tussen trackers en MIDI kan overbruggen op een transparante manier. 



