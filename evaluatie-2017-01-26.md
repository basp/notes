# Evaluatie 2017-01-26
Manne, ik kan behoorlijk kritisch zijn maar ik vindt dat jullie op een fantastische manier deze sprint aangevangen zijn. Hieronder een (onvolledige) opsomming van frictiepunten waarvan ik denk: "nou, daar gaan die kerels toch allemaal goed mee om."

* Jullie zitten opgescheept zitten met een vreemde en onervaren scrum master.
* Mensen worden nog steeds door mij en andere mensen lastig gevallen worden op momenten dat je net in een debug sessie of concentratie zit. Kunnen we hier iets aan doen of is dit een *non-issue*?
* De valse start omdat we op de eerste dag nog wat planning te gaan hadden.
* Timeboxen van 45 minuten die uiteindelijk 150 minuten duren. Ik heb getwijfeld of ik daar in moest grijpen (door wellicht de vergadering even te onderbreken en kritisch navraag te doen). Ik heb voor de deur gestaan en het uiteindelijk niet gedaan maar had het waarschijnlijk wel moeten doen. Als jullie hier een mening over hebben dan hoor ik die graag.
* Het feit dat onze PO er vandaag niet was waardoor de toch niet onbelangrijke rol van product owner wegviel.
* En waarschijnlijk nog een hele meuk van andere zaken waar ik of gewoon geen weet van heb of die ik vergeten ben. Laat ze me alsjeblieft weten zodat ik ze langzaam aan kan gaan catalogiseren.

Ik heb waarschijnlijk een paar inschattingsfouten heb gemaakt waardoor ik sommige zaken verkeerd gebracht en verkeerd geinterpreteerd heb. Het was achteraf gezien wellicht beter geweest als ik wat langer een meer afwachtende houding had aangenomen. *Mea maxima culpa.*

Het is supermooi om te zien hoe zaken op het bord, maar ook met name die zaken die buiten het bord om op ons pad komen, opgepakt worden. De *alleen schuiven tijdens stand-up* regel werkt goed (zolang we niet een groot scherm in de hoek van onze kamer hebben hangen). Ik hou ervan hoe het hele team enorm betrokken was tijdens de standup. We zijn een klein beetje uitgelopen en dat was mijn schuld, want wat mij betreft was jullie deelname top.

Het is ook duidelijk hoe de ongeplande *lelijke knikkers* de sprint in sijpelen. Ben je net lekker aan het jongleren met een stuk of 5 of meer *ballen*, komen er ook nog wat *lelijke knikkers* tussendoor die alles verstoren. Hadden we ze beter moeten plannen? Waarschijnlijk. Of ga ik nu te ver met die hele metafoor?

Wat mij betreft zijn er twee opties: 
* *schedule buffer* (stelpost, buffer, net hoe je het wilt noemen) waarbij je vooraf extra tijd rekent. Dit kan op verschillende manieren, door buffers te rekenen op je inschattingen of door daardwerkelijk uren op je bord op te nemen als een soort van *timebox* (die indien nodig tijdens de sprint ingevuld kan worden met daadwerkelijke backlog items indien zekerheid toeneemt).
* *feature buffer* genoeg features met lage prioriteit onderaan je bord die je kunt doorschuiven/inwisselen voor incidenten indien nodig. In feite neem je hier een *virtueel* buffer op je story points. Je plant je sprint als normaal maar je zorgt ervoor dat een deel van het werk bestaat uit zaken die eventueel op een later tijdstip voltooid kunnen worden.

Ok maar genoeg over planning, ik wil dit ook niet te lang maken. Ik ben heel enthousiast over de manier waarop de afgelopen dagen professionaliteit getoond is door alle Cheetahs. 

Al die zaken bovenaan, die bullet points zijn voornamelijk aan mij om op te lossen en ik ga daar elke dag weer mijn best voor doen. Als de passie van vandaag een standaard kan zijn voor de toekomst dan kunnen we eindelijk *ons scherm* weer terugeisen! (j/k, er moet gewoon een scherm komen).

Bedankt voor al het meedenken, meewerken, de feedback, directheid, humor en al het andere wat jullie to zover ten tonele gebracht hebben. Zeker vandaag toen de onvoorziene zaken toch weer de sprint in gefietst werden bleef iedereen cool en proactief om achter informatie aan te gaan en dat vindt ik echt superfijn want het zijn vaak juist dat soort taken (last mile problem, net die informatie die je echt nodig hebt om van start te gaan of een bug op te lossen) die zaken blokkeren. Ok en nu stop ik want anders hou ik niet veel complimenten over voor latere tijdstippen.

> Thank goodness we don't have only serious problems, but ridiculous ones as well. &#8212; Edsger Dijkstra