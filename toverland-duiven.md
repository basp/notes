[Context](https://www.looopings.nl/weblog/12020/Toverland-krijgt-vergunning-om-duiven-af-te-schieten-Veel-overlast.html)

Dat afschieten gaat op de lange termijn nooit werken. Uiteindelijk zit daar doodleuk weer een nieuwe groep duiven op je ingang te schijten. Uit het artikel blijkt dat Toverland zijn uiterste - *ahem* - best gedaan heeft om iets aan de duivenoverlast te doen:

> We hebben ze geprobeerd te vangen en te verplaatsen en we hebben geprobeerd om het minder aantrekkelijk te maken om op die plek te nestelen. Toch bleven ze terugkomen.

Ik moest wel een klein beetje lachen om deze diervriendelijke knulligheid. In mijn gedachten zie ik al een gefrustreerde werknemer achter die duiven aanrennen om ze te vangen. Misschien dat ze in Toverland nog niet erg bekend zijn met de eigenaardigheden van de duif maar de volgende feiten zijn over het algemeen toch welbekend:

* Het zijn snelle vliegers met een groot uithoudingsvermogen.
* Ze hebben een extreem goed orientatievermogen.
* Ze zijn enorm honkvast.

Deze eigenschappen verklaren meteen al waarom verplaatsen nooit zal werken. Misschien als je ze naar Japan verkast. Maar dan nog zou het me niet verbazen als ze sneller als verwacht gewoon weer op hun oude plek ziten.

## de oorzaak
Voordat we over een oplossing kunnen praten moeten we eerst kijken waardoor het probleem ontstaan is. Jaren geleden stond ik geregeld voor de ingang in kwestie en ik kan me niet herinneren dat ik daar ooit meer als een verdwaalde duif gezien heb.

Jaren later is er een duivenprobleem. Een duivenprobleem ontstaat altijd vanwege mensen. Onbewust of bewust maken wij een plek waar het voor een doorsnee duif goed genoeg is. En omdat duiven vrij taai zijn ontstaat zo'n plek al relatief snel.

De bewuste locatie is de oude hoofdingang bij Toverland en dit is een kunstof rotsconstructie die tegen de enorme verticale geven van een industriele hal geplaatst is. Op fotos is deze hal duidelijk te zien. De hoogte van de decoratie is dusdanig dat een duif daar kan gaan zitten zonder bang te hoeven zijn dat mensen te dicht bij komen. Daarnaast is het een uitstekend uitzichtpunt over het plein en met de grote gevel van de hal achter zich is de duif uitstekend beschermd.

Dan staan er met name in de winter als die ingang de enige is die in gebruik is best grote rijen op het plein. Een duif hoeft dan maar een beetje parmantig rond te lopen en kan al snel rekenen op een paar kruimels eten. Duiven zijn niet gek en het duurt niet lang voordat zijn soortgenoten dit door hebben. 

Zolang er een perfecte plek is om alles te overzien en daarnaast een plein vol mensen die voedsel verschaffen is het niet verwonderlijk dat de duiven zich niet zomaar laten verplaatsen.
