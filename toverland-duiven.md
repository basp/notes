[Context](https://www.looopings.nl/weblog/12020/Toverland-krijgt-vergunning-om-duiven-af-te-schieten-Veel-overlast.html)

Dat afschieten gaat op de lange termijn nooit werken. Uiteindelijk zit daar doodleuk weer een nieuwe groep duiven op je ingang te schijten. Uit het artikel blijkt dat Toverland zijn *uiterste* - ahem - best gedaan heeft om iets aan de duivenoverlast te doen:

> We hebben ze geprobeerd te vangen en te verplaatsen en we hebben geprobeerd om het minder aantrekkelijk te maken om op die plek te nestelen. Toch bleven ze terugkomen.

Ik moest wel een klein beetje lachen om deze diervriendelijke knulligheid. Misschien dat ze in Toverland nog niet erg bekend zijn met de eigenaardigheden van de duif maar twee dingen zijn over het algemeen toch wel welbekend:

* Het zijn extreem snelle vliegers die lange afstanden kunnen overbruggen in geringe tijd
* Ze hebben een extreem goed orientatievermogen
* Ze zijn enorm honkvast

Deze drie eigenschappen verklaren meteen al waarom verplaatsen nooit zal werken. Misschien als je op een schip richting de andere kant van de wereld zet maar dan nog zou het me niet verbazen als ze sneller als verwacht gewoon weer op hun oude plek ziten.