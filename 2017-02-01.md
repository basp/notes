Excuses manne, dit begon eigenlijk als gewoon effe een hele korte maar het lijkt weer een behoorlijke lange te worden.

* Ik was niet blij dat ik het importeren van de shape files en aanverwante data uit handen moest geven omdat ik daar al behoorlijk een duidelijk idee over had.
* Het was goed om te zien dat er zoveel drive was vandaag.
* Ondanks het feit dat sommige discussies op een gegeven moment in rondjes gingen was het volgens mij zeker zinvol om meer op dezelfde golflengte te komen.
* Het idee dat we wellicht moeten stoppen om meteen naar de boze buitenwereld te wijzen lijkt enigzins door te dringen.
* Ik merk af en toe zelf dat ik enorm domme vragen stel omdat ik vergeten ben de informatie die ik via jullie of mensen buiten het team verkregen heb ergens gestructureerd te noteren. 
* Het liefst zou ik me ook een dag op een bepaalde zaak concentreren maar dat is niet de werkelijkeheid dus ik probeer zo snel mogelijk daar beter in te worden door taken bij te houden, uren te tracken en zoveel mogelijk over iedereen en alle projecten te weten te komen zonder daarbij mensen teveel lastig te vallen.
* Zoals ik (hopelijk, misschien?) eerder al aangeven heb lag het voor de hand dat ik in eerste instantie een paar inschattingsfouten gemaakt heb. Ik had dat vermoeden al en ik ben blij dat mensen duidelijk aangeven waar hun passies, interesses en kundes liggen. Dat soort informatie waardeer ik niet zozeer vanuit de SM rol maar meer vanuit de rol als teamlid.
* Nu dat ik beter begin te begrijpen *waar mensen vandaan komen* (wat hun achtergrond is, waar hun interesses liggen en hoe ze tegen het vakgebied software ontwikkeling aankijken) begrijp ik ook veel beter de context van de opermerkingen en problemen die aangekaart worden.
* Soms lijk ik als scrum master wellicht *nonchalant* tegenover wat als team gezien wordt als gondbeginselen van het framework. Ik zie dat als typische kwestie van verkeerde verwachtingen (zie "Glazen Huis" hieroner).

Het is geen geheim dat ik enorm veel waarde hecht aan de manier waarop we software bouwen en niet alleen het eindresultaat. Ik geloof ook niet in smoesjes dat om het juiste te bouwen op de juiste manier we ineens zus en zoveel meer uren nodig hebben. Hetzelfde geld voor het schrijven van unit tests. 

> De ervaring heeft me geleerd dat dit (helaas) nog niet altijd geldt voor het schrijven van degelijke unit-tests en ik kan me inderdaad voorstellen dat dit in bepaalde situaties wel een soort van overhead met zich mee brengt. Echter, op lange termijn zou het schrijven van tests alleen maar voor minder werk moeten zorgen, niet meer. En taken zouden ook niet ineens langer moeten duren.

Ik hou ook niet zo van de *alles-of-niet* mindset die ik af en toe waarneem (dit kan ook zeker een verkeerde perceptie zijn). Streven naar perfectie is leuk maar (dit is misschien onterecht) bekruipt me het gevoel dat we wellicht ons doel voorbij schieten. Af en toe heb ik het gevoel dat een goed idee of een kleine verbetering strand in een zee van andere afhankelijkheden die daar dan ook ineens bij horen. Dit is wellicht gewoon een gevoel dus ik blijf er bewust vaag over. 

Ik heb in een van mijn eerdere memos al aangegeven dat we niet ineens naar de perfecte situatie kunnen stappen. Het zal even duren en een zaak zijn van vele kleine veranderingen in hopelijk de juiste richting. Ik ben daarnaast ook eerlijk genoeg om te onderkennen dat we (zeker in het begin) ook soms de verkeerde kant op zullen gaan. Gelukkig lijken jullie daar heel scherp op te zijn en ik hoop ook dat jullie hier in de toekomst net zo kritisch en helder over blijven.

Wij zijn professionals. Als we dit puur voor onze lol zouden doen dan kregen we er niet voor betaald. Ik snap ook dat alles vroeger beter was. Als je ouder bent dan 25 dan *was* alles vroeger beter. Daar hebben we op dit moment echter niet zoveel aan. 

En nogmaals, het is heel makkelijk om naar alles en iedereen te wijzen, kritiek te leveren en te **vinden** hoe alles beter zou kunnen, hoe terecht je observaties ook zijn. Het is echter een **stuk lastiger** om naar onszelf te kijken en wat wij kunnen doen om dingen beter, makkelerijker of meer aangenamer te maken. Uiteindelijk moeten we beseffen dat we maar minimale controle over derden hebben (en vanuit het team zijn dit ook vaak (helaas wellicht) mensen binnen de organisatie) maar heel veel controle over hoe wij als team te werk gaan. Dat voordeel moeten we juist benutten om zoveel mogelijk afhankelijkhedenen af te bakenen. Niet door ons in te "dekken" maar door software op de juiste manier te bouwen:

* Optimaal benutten van de kwaliteiten binnen het team
* Interesse tonen in elkaars werk (al het werk is het werk van het team)
* Meedenken en vroegtijdig feedback vragen bij klant of afgevaardigde van de klant indien je beslissingen neemt over UX (user experience).
* Denk altijd vanuit de gebruiker zelfs als je zelf de gebruiker bent. Dit klinkt misschien waanzinnig maar in feite ben jij de gebruiker van elke `function`, `method`, `class` of *whatever* die je onder handen krijgt of maakt. Het helpt enorm, ook voor het schrijven van tests als je altijd jezelf in de rol van gebruiker plaatst en nadenkt over: "wat zou voor mij nou een ideale interface, API, whatever zijn om van dit stuk software gebruik te maken."
* Zorg voor *lichtgewicht* code, maak niet meer dan strikt noodzakelijk en drijf je zelf niet onnodig in hoek (bepaalde oplossingsrichting)
* Programmeer niet te defensief als je een bepaalde feature not aan het afbakenen bent. Vaak zorgen expliciet afgevangen *handige* foutmeldingen voor meer kopzorgen als gewoon die `Exception`, `Error` or whatever er op zou treden. 
* Als je een `null` check inbouwt: *you're doing it wrong*.
* Wees expliciet in plaats van impliciet - handigheidsjes en *voodoo* zijn leuk voor hobby projecten maar niet als je professioneel tewerk gaat en je geen idee hebt wie er in de toekomst aan moet werken.
* Als je code niet begrijpt, ga er dan niet in zitten roeren als het effe kan.
* Bedenk eerst hoe je als gebruiker een bepaald scenario zou testen en beschrijf dit ook in een stappenplan wat in feite door elke willekeurige onervaren gebruiker opgepakt zou kunnen worden. 
* Schrijf noot een comment die zegt **wat** de code doet. Als je een comment schrijft, schrijf dan **waarom** de code iets op een bepaalde manier doet.
* Dit is vrij persoonlijk maar regions zijn ruk. Echt. Als je een `region` nodig hebt: *you're doing it wrong*.
* Zogenaamde *XML comments* in .NET (of gewoonweg API documentatie) in de code was ik nooit een groot fan van maar aangezien ze een betere intellisense ervaring ondersteunen (in het geval van Microsoft ontwikkelomgevingen inclusief JavaScript georienteerde met het oog op TypeScript) ben ik daar zeker in team/professioneel verband wel een grotere voorstander van geworden (tot op zeker hoogte).
* Probeer altijd te denken in uitbreiding en niet in het aanpassen van bestaande code. Hier zijn verschillende patronen voor maar als je ingrijpende aanpassingen doet in de logica van een bestaande codebase dan is het vaak zinvol om zaken zo te abstraheren dat bestaande logica ook nog gewoon uitgevoerd kan worden. En dan bedoel ik niet een `#compilatie` flag maar wel *dependency injection* en denken in fucntionaliteit als *plugin* of *service* van een applicatie die (relatief) eenvoudig te vervangen is door een andere.
* Een `if` statement is **altijd** een offer en er gaat ergens een hele schattige kitten dood voor iedere `if` die je commit. Meer serieus, ik denk niet dat het grootste deel van de programmeurs beseft dat elke `if` beschouwd moet worden als een *code smell* (hierover nog een apart essay).


Bang dat ik wellicht weer iets teveel negatieve zaken opgeschreven heb wil ik wel benadrukken dat ik erg trots ben op hoe met name jullie met de voor wellicht iedereen onwennige situatie omgaan. Ik zie een enorme passie en commitment aan de sprint en dat is fijn.

* Er komt in de volgende sprint maar 1 goal, als we 10 verschillende klanten hebben dan betekend dit dat we het doel zo formuleren dat het generiek genoeg is maar wel haalbaar. 
* Als onze sprint dusdanig is dat het weinig zinvol is om een doel te formuleren dan kunnen we dat beter laten. Het doel is dan gewoon het wegwerken van die zaken die we in de sprint opgenomen hebben (waarover we commitment hebben afgegeven).
* We hebben als team verantwooordelijkheid om de refinements goed voor te bereidden. Voor een refinement van 2 uur vind ik tot een uur voorbereiding niet onreeel mits er voldoende informatie beschikbaar is. Zo niet, dan hebben wij (en SM en PO met name) zeker een *haalplicht* om te zorgen dat dit wel zo is.

Een groot probleem is dat we als team een beetje aan het rijden zijn met kappotte voorlichten. We zien niet goed wat er allemaal op ons af komt (zelfs niet op korte termijn) waardoor we commitments afgeven die we uiteindelijk niet waar kunnen maken.

Voor zover ik nu kan bepalen is dit probleem tweeledig:

* Iedereen is behoorlijk druk en het is vaak lastig om even rustig met mensen samen te zitten om zaken af te stemmen. De organisatie werkt op sommige punten een vlot ontwikkelproces tegen door procedures, regels of gewoonweg het feit dat mensen andere zaken, *brandjes* of what dan ook onderhanden hebben (brandjes die vaak wel door ontwikkelwerkk veroorzaakt worden).
* Als team leveren we werk af wat vatbaar is voor meerwerk, regressies, aanpassingen waarvan de ingeschatte tijdsinspanning onevenredig is met het gewenste resultaat, niet waargemaakte verwachtingen of gewoonweg algemene teleurstelling bij de klant (of afgevaardigde daarvan - daar zou niet veel onderscheid in mogen bestaan).

Ik claim niet de perfecte oplossing te hebben voor bovenstaande problemen. Ik geloof ook niet dat i**emand** *de oplossing* heeft. Hoeveel boeken of studies je ook gevolgt hebt hoe hoog je uurtarief ook wel niet is. Deze problemen zijn niet uniek. Niet voor ons team binnen de organisatie en zeker ook niet voor teams in het algemeen. Ondanks het feit dat ze **niet uniek** zijn is er vaak **geen generieke** oplossing. Als softwareontwikkkelaars hebben we hier vanzelfsprekend moeite mee maar we worden ervoor betaald om hier op een slimme en voor de organisatie lukratieve manier mee om te gaan.

Software is complex en ik denk dat we soms (ik zeker ook) hier wel wat meer aandacht aan kunnen besteden door gewoon heel simpel kritisch te zijn een feedback te *vereisen* van onze teamleden:

* Testplannen eerst - hoe *technisch*, *backend* of lastig het ook is. Ik denk dat het een goeie uitdaging en zeker een stap in de juiste richting is als we als eerste nadenken over hoe we als eindgebruiker de functionalieit zouden testen.
* Het zou mooi zijn als we al *voor* de refinement een uur of twee per week zouden spenderen over zaken die gepland staan voor de refinement zelf. 

Het doel van de refinement is om ervoor te zorgen dat de meest belangrijke zaken op de backlog duidelijk zijn en eigenlijk elk moment opgepakt kunnen worden. Hier lopen we door allerlei omstandigheden behoorlijk achter. Wederom is het heel makkelijk om alle omstandigheden op te noemen maar daar schieten niet veel mee op. Wat kunnen **wij** doen om ervoor te zorgen dat volgende sprint ons backlog iets meer *refined* is als dat hij nu is?

Er lijkt vanuit de organisatie heel veel goodwill te zijn om dit *test-first* denken te stimuleren. Mochten wij dit als team omarmen en hier ook pragmatisch mee omgaan (zonder al te hoge verwachtingen te wekken) dan weet ik eigenlijk zeker dat we hier vanuit de organisatie ook echt wel ondersteuning voor zullen krijgen. We hebben dan in ieder geval een bijdrage aan een oplossing in plaats van een klaagzang over problemen.

### het glazen Huis
Eerlijk gezegd had ik deze metafoor nog nooit gehoord voordat ik bij het team kwam. Ik begreep natuurlijk wel de strekking maar eigenlijk is het gewoon *bullshit* en ik denk dat het voor iedereen goed is als we het *glazen huis* per direct afschaffen. 

Zijn wij echt een stel aapjes die alleen maar in een vitrine in rust hun werk kunnen doen? Onder een rots, weggedoken van *de boze buitenwereld* die ons wel mag observeren maar absoluut geen inbreuk mag maken op ons als we in opperste concentratie onze magie aan het voltrekken zijn?

Wij zijn toch geen wanna be hippsters die een soort van ideolgie kunnen volgen (een ideolgie die trouwens later een hele andere horde aan problemen met zich mee kan brengen) om afgesloten van de buitenwereld ons werk te doen en elke twee weken naar buiten te kruipen om een korte beschouwing (demo) te geven?

Meer concreet, hoe goed http://www.scrumguides.org/scrum-guide.html ook is en hoeveel waarde de ideeen in die gids ook hebben. We doen er als team denk ik goed aan om *pragmatisch* en *constructief* te zijn in plaats van *perfectionisme* en *cynisme* te hanteren. Met name als het aan komt op de manier waarop we **op dit moment** invulling moeten geven aan het scrum proces. 

Wederom, het is heel makkelijk om te roepen dat het niet volgens de "officiele" richtlijnen gaat maar het is iets heel anders om een oplossing aan te dragen hoe zaken met de riemen die je *wel* hebt verder te komen.

Als we meer in oplossingen dan in problemen gaan denken dan gaan er waarschijnlijk nog steeds *1001* zaken fout maar kweken we in ieder geval meer begrip, *goodwill* en respect binnen de organsatie en iedereen die met ons teams te maken heeft. Een klein beetje geplaatste nederigheid kan geen kwaad. En aangezien de materie en omstandigheden waarmee we te maken hebben soms best complex kunnen zijn (tot aan de code toe) denk ik dat we op dat gebied altijd een erlijke introspectie moeten kunnen en durven geven nog *voordat* we beginnen met het wijzen naar derden waarvan we afhankelijk zijn.

Ik beschouw mezelf nog steeds als lid van het team dus alles hierboven gedlt net zogoed voor mijzelf. En hoewel sommige opmerkingen of kritiek wellicht individueel meer of minder herkenbaar zijn is het niet mijn bedoeling om mensen in deze memos individueel aan te spreken. Deze notities zijn voornamelijk bedoeld om mijn eigen gedachten te ordenen, een soort van visie te scheppen en om een (potentieel) *moving target* te bouwen waarop we als team kunnen schieten om uiteindelijk samen meer waarde binnen de organisatie af te kunnen leveren.

Tot slot - jullie waren echt top van de week wat betreft de drive om zaken op te paken. Iedereen neemt alle verantwoordelijkheden op die gevraagd worden en sommige mensen gaan daar zelfs nog een stapje verder in en nemen vrijwillig het voortouw in projecten en issues. Hier zie je elke keer weer wel degelijk een hele hoop verantwoordelijkheidsgevoel en dat is supertof om te zien. 

P.S. Ik kan alleen nog maar excuses aanbieden voor mijn lange en welicht onsamenhangende relaas. Als je alles tot hier gelezen hebt dan hoop ik dat je op zijn minst een paar spel- of grammaticafouten ontdekt hebt, zo niet hele zinsconstructies die gewoon niet kloppen! Wees niet zuinig met kritiek zodat ik en toekomstige lezers over informatie beschikken die accurraat en hopelijk ook grammaticaal geaccpteerd verwoord is.